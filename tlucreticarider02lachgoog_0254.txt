244 VI

sanguine ‚ et ulceribus vocis ‘via saepta coibat,
atque animi interpres manabat lingua cruore,

1150 debilitata malis ‚ motu gravis ‚ aspera tactu .

. inde ubi per fauces pectus complerat et ipsum
morbida vis in cor maestum confluxerat aegris ‚
omnia tum vero vitai claustra lababant.
spiritus ore foras taetrum volvebat odorem,

1155 rancida quo perolent proiecta cadavera ritu.
atque animi prorsum tum vires totiuS‚ omne
languebat corpus ‚ leti iam limine in ipso .
intolerabilibusque malis erat anxius angor
adsidue comes et gemitu commixta querella .

1160 singultusque frequens noctem per saepe diemque
corripere adsidue nervos et membra coactans
dissoluebat eos ‚ defessos ante,fatigans.
nec nimio cuiquam posses ardore tueri
corporis in summo summam fervescere partem,

1165 sed potius tepidum manibus proponere tactum
et simul ulceribus quasi inustis omne rubere
corpus , ut est per membra sacer dum diditur ignis,
intima pars hominum vero flagrabat ad ossa,
flagrabat stomacho flamma ut fornacibus intus .

1170 nil adeo posses cuiquam leve tenveque membris
vertere in utilitatem ‚ at ventum et frigora semper .
in fluvios partim gelidos ardentia morbo
membra dabant, nudum iacientes corpus in undas.

1178 multi praecipites lymphis putealibus alte

1174 inciderunt, ipso venientes ore patente:
insedabiliter sitis arida ‚ corpora mersans ,
aequabat multum parvis umoribus imbrem.

 

1148 viceribus ΙΙ coibet. ΙΙ 1150 tacta. ΙΙ 1153 tum bis. ΙΙ 1156 tum

omissum. ΙΙ 1165 totius ΙΙ 1166 viceribus ΙΙ 1167 vi est ΙΙ 1171 ’Verterat ΙΙ
frigore ΙΙ 1178 nymphis

