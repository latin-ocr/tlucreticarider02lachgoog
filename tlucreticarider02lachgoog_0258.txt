248 VI

languida semanimo cum corpore membra videres
horrida paedore et pannis cooperta perire,

1270 [corporis inluvie ‚ pelli‘super ossibus una,]
ulceribus taetris prope iam sordique sepulta.
omnia denique sancta deum delubra replerat
corporibus mors exanimis onerataque· passim
cuncta cadaveribus caelestum templa tenebat, ’

1275 hospitibus loca quae complerant aedituenteS.
nec iam religio divom nec numina magni
pendebantur enim: praesens dolor exsuperabat.
nec mos ille sepulturae remanebat in urbe ,
quo pius hic populus semper consuerat humari:

1280 perturbatus enim totus trepidabat, et unus
quisque suum pro re conpostum maestus humabat.
multaque res subitae et paupertas horrida suasit:
namque suos consanguineos aliena rogorum
insuper extructa ingenti clamore locabant,

1285 subdebantque faces , multo cum sanguine saepe
rixantes potius quam corpora desererentur.

 

1270 pellis H 127] Viceribus ΙΙ sordeque ΙΙ 1272 rellerat. ΙΙ 1274 manebat. Η
1281 conpostum omissum. ΙΙ 1282 res omis-sum. ΙΙ subitaf Η 1285 fauces

