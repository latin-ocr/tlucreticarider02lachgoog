60 l f 11

quare magna deum mater materque ferarum
et nostri genetrix haec dicta est corporis una.

600 Hanc veteres Graium docti cecinere poetae
sedibus in curru biiugos agitare leoneS‚
aeris in spatio magnam pendere docentes
tellurem, neque posse in terra sistere terram.
adiunxere feras ‚ quia quamvis effera proles

605 officiis debet molliri victa parentum.
muralique caput summum cinxere corona,
eximiis munita locis quia sustinet urbes3
quo nunc insigni per magnas praedita terras
horrifice fertur divinae matris imago .

610 hanc variae gentes antiquo more sacrorum
Idaeam vocitant matrem ‚ Phrygiasque catervas
dant comites , quia primum ex illis finibus edunt
per terrarum orbem fruges coepisse creari.
gallos attribuunt ‚ quia ‚ numen qui violarint

615 matris et ingrati genitoribu' sint inventi,
significare volunt indignos esse putandOS‚
vivam progeniem qui in oras luminis edant.
tympana tenta tonant palmis et cymbala circum
concava, raucisonoque minantur cornua cantu,

620 et Phrygio stimulat numero cava tibia mentis ‚
telaque praeportant ‚ violenti signa furori&
ingratos animos atque impia pectora volgi
conterrere metu quae possint-numini’ divae.
ergo cum primum magnas invecta per urbis

625 munificat tacita mortalis muta salute ‚
aere atque argento sternunt iter omne viarum,
largifica stipe ditantes ‚ ninguntque rosarum

605 moliri ΙΙ 607 Ex imis ΙΙ 613 orbes ΙΙ 615 Matri et ingati ΙΙ inventi
sint. ΙΙ 623 numine ΙΙ 626 ite omnia virum.

