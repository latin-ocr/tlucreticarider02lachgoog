II 47

sic igitur debent flammae quoque posse per auras
aeris expressae sursum succedere ‚ quamquam
pondera ‚ quantum est in se ‚ deorsum ducere pugnent.
nocturnasque faces caeli, sublime volantiS,

nonne vides longos flammarum ducere tractus

in quas cumque dedit partis natura meatum?

non cadere in terram stellas et sidera cernis?

sol etiam summo de vertice dissipat omnis
ardorem in partis et lumine conserit arva:

in terras igitur quoque solis vergitur ardor. ,
transversosque‘volare per imbris fulmina cernis ‚
nunc hinc nunc illinc abrupti nubibus ignes
concursant: cadit in terras vis flammea volg0.

Illud in.his quoque te rebus cognoscere avemuS‚
corpora cum·deorsum rectum per inane feruntur,
ponderibus propriis incerto tempore ferme
incertisque loci spatiis decellere paulum ,
tantum quod momen mutatum dicere possiS.
quod nisi declinare solerent, omnia deorsum,
imbris uti guttae , caderent per inane profundum .
nec foret offensus natus nec plaga creata
principiis: ita nil umquam natura creasset.

κ Quod si forte aliquis credit graviora potesse

corpora ‚ quo citius rectum per inane feruntur‚'

incidere ex supero levioribus ‚ atque ita plagas ‘
gignere, quae possint genitalis reddere motus,

avius a vera longe ratione recedit. ⁶

nam per aquas quae cumque cadunt atque aera rarum,
haec pro ponderibus casus celerare necessest ⁸
propterea quia corpus aquae naturaque tenvis

 

203 quoque debent flamme ΙΙ 205 quantum inest ΙΙ 209 caderem in terra ΙΙ

210 summo omissum. Η 218 firme. ΙΙ 219 locis spatio depellere ΙΙ 222 Im-
bres ll 227 plag. ΙΙ 229 Aulus'

