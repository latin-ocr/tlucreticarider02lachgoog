Ι

contextum vis deberet dissolvere quaeque.
at nunc ‚ inter se quia nexus principiorum
dissimiles constant aeternaque materies est,
incolumi remanent res corpore ‚ dum satis acris
vis obeat pro textura cuiusque reperta .
haud igitur redit ad nilum res ulla, sed omnes
discidio redeunt in corpora materiai. ’ ,
postremo pereunt imbres , ubi eos pater aether
in gremium matris terrai praecipitavit:
at nitidae surgunt fruges , ramique virescunt
arboribus , crescunt ipsae fetuque gravantur:
hinc alitur porro nostrum genus atque ferarum:
hinc laetas urbes pueris florere videmus ‚
frondiferasque novis avibus canere undique silvas:
hinc fessae pecudes pingui per pabula laeta
corpora deponunt, et candens lacteus umor
uberibus manat distentis ι hinc *nova proles
) artubus infirmis teneras lasciva per herbas
ludit lacte mero mentes perculsa novellas.
haud igitur penitus pereunt quae cumque videntum
quando alidex alio reficit natura ‚ nec ullam
rem gigni patitur ‚ nisi morte adiuta aliena.
ὁ Nunc age , res quoniam docui non posse creari
de nilo neque item genitas ad nil revocari,
ne qua forte tamen coeptes diffidere dictis,
quod nequeunt oculis rerum primordia cerni,
accipe praeterea quae corpora tute necessest
0 confiteare esse in rebus nec posse videri.
principio venti vis verberat incita cautes
ingentisque ruit navis et nubila differt,
inter dum rapido percurrens turbine campos
arboribus magnis sternit montisque supremos

 

257 pinguis ΙΙ 263 ex allo Η 264 adluta ΙΙ 271 cortus,

11

