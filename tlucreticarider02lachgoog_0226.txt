216 VI

semina concurrunt calidi fulgoris ad ictum(
sic igitur quoque res accendi fulmine debet,
opportuna fuit si forte et idonea flammis, ’
nec temere omnino plane vis frigida venti
320 esse potest ‚ ea quae tanta vi missa supernest‚
quin ‚ prius in cursu si non accenditur-igni,
at tepefacta tamen veniat commixta calore .
Mobilitas autem fit fulminis et gravis ictus ‚
et celeri ferme percurrunt fulmina lapsu,
325 nubibus ipsa quod omnino prius incita se vis
colligit et magnum conamen sumit eundi,
inde ubi non potuit nubes capere inpetis auctum ‚
exprimitur vis atque ideo volat impete miro ‚
ut validis quae de tormentis missa feruntur .
330 adde quod e parvis et levibus est elementiS‚
nec facilest tali naturae opsistere quicquam:
inter enim fugit ac penetrat per rara viarum ‚
non igitur multis offensibus in remorando
haesitat, hanc ob rem celeri volat impete labenS.
335 adde quod omnino natura pondera deorsum
om'nia nituntur, cum plagast addita ver0,
mobilitas duplicatur et impetus ille gravescit,
ut vementius et citius quae cumque morantur
obvia discutiat pla-gis itinerque sequatur.
340 denique quod longo venit impete ‚ sumere debet
’ mobilitatem etiam atque etiam ‚ quae crescit eundo
et validas auget viris et roborat ictum:
nam facit ut quae sint illius semina cumque
e regione locum quasi in unum cuncta ferantur,
345 omnia coniciens in eum volventia cursum.

 

318 indoneat ΙΙ 320 ex quae‘tautau ΙΙ 321 cursus non ΙΙ 322 colore.
323 Nobilitas ΙΙ 324 At ΙΙ percunt ΙΙ 335 Deinde ΙΙ deorum. ΙΙ 336 plaga
si ΙΙ 344 regionem

